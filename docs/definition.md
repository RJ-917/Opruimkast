## Definition
Tijdens de definitiefase worden meerdere oplossingen onderzocht. In wave 1 worden vier concepten getest, waarna vijf concepten in wave 2 worden getest.


### Doestellingen
Het doel van deze usertest is om inzicht te verkrijgen in hoe kinderen onze verschillende systemen en openingen voor de opruimkast ervaren. We willen begrijpen welke elementen van de interface en functionaliteit als prettig, duidelijk en gebruiksvriendelijk worden ervaren, en welke elementen mogelijk verwarring of frustratie veroorzaken. 

Specifiek wordt gekeken naar:
- **Interface:** hoe intuïtief is de interactie met de kast en de verschillende bedieningsmechanismen?
- **Vormgeving:** hoe beïnvloeden vorm, visuele stijl en interactie het gebruik en de beleving van kinderen?

#### Doel Wave 1
In deze fase wordt onderzocht hoe de bak uit de kast genomen wordt. Opnieuw wordt gekeken of kinderen voldoende kracht hebben voor alle interacties en welke methode zij als het meest eenvoudig en aangenaam ervaren.

#### Doel Wave 2
Het doel van deze test is te bepalen op welke manier de bak of kast geopend wordt. Daarnaast wordt nagegaan of kinderen voldoende kracht hebben om alle interacties uit te voeren en welke openingsmethode zij het meest eenvoudig of leuk vinden.


### Materiaal & methoden
We zijn gestart met quick-and-dirty prototypes om snel inzicht te krijgen in de richting van het project. Het eerste prototype bestond uit een doos met rails, een eenvoudige kaststructuur uit K’NEX en karton, en een kartonnen kar met K’NEX-wielen waarin de doos geplaatst kon worden om ze te verplaatsen. Er werd gekozen voor K’NEX omdat dit toeliet om snel een stabiele structuur en eenvoudige wielen te bouwen. Karton werd gebruikt omdat het gemakkelijk te bewerken is en ruim beschikbaar was in het atelier.

<img width="1204" height="302" alt="eerst prototype" src="https://github.com/user-attachments/assets/ff196f03-836e-4460-a545-8ad759343ad8" />

Voor de prototypes in wave 1 en wave 2 werd gekozen voor een doos uit de IKEA TROFAST-kast, aangezien het concept hierop gebaseerd is. Deze prototypes werden bewuster en meer afgewerkt dan het eerste prototype, met als doel een realistischer en visueel duidelijker product te testen bij gebruikers. Door de prototypes verder af te werken, konden de interacties en het gebruiksgemak beter geëvalueerd worden tijdens de usertests.

#### Wave 1 – Openingsmechanismen
In wave 1 werden verschillende openingsmechanismen getest op basis van de IKEA TROFAST-kast. De prototypes werden gelasercut uit MDF en multiplex op basis van exacte afmetingen. Bewegende onderdelen werden met scharnieren gemonteerd.

**Geteste mechanismen:**
- Schuifopening  
- Terugtrek-scharnier  
- Dubbele scharnieropening  
- Enkele scharnieropening  
- Originele IKEA-deksel  

Hierbij testen de kinderen de mechanismes door per mechanisme het te openen er speelgoed in te leggen en hierna het mechanisme te sluiten.

<img width="1204" height="586" alt="Deksels" src="https://github.com/user-attachments/assets/a0550d1a-9c4a-4003-8ced-7d2eb91228ee" />

#### Wave 2 – Kastmechanismen
In wave 2 werden verschillende mechanismen getest om de IKEA TROFAST-bak uit de kast te halen. De prototypes werden gebouwd met beschikbaar ateliermateriaal, met een focus op hout om een stevig en kindproof resultaat te bekomen. Kinderen zijn zich vaak niet bewust van de fragiliteit van een prototype en kunnen er ruw mee omgaan, daarom was robuustheid essentieel. Daarnaast zorgde dit ook voor een meer afgewerkte en realistische uitstraling.

Alle onderdelen werden modulair ontworpen. Omdat er op schaal werd gewerkt, was het inefficiënt om meerdere volledige kasten te bouwen en te verplaatsen. Modulariteit maakte het mogelijk om snel te wisselen tussen mechanismen.

**Geteste mechanismen:**
- IKEA TROFAST-bak die via rails uit de kast schuift  
- Bak met bevestigbare wielen om de bak makkelijk te verplaatsen  
- Los wielsysteem: vier wielen verbonden met stof, eenvoudig te bevestigen aan een IKEA-bak of een zelfgemaakte bak  
- Oprolbare mat die aan de kast bevestigd is: door aan een hendel te draaien rolt de mat op en wordt het speelgoed automatisch in de kast gebracht  

Tijdens de tests kregen de kinderen een aantal stukken speelgoed die verspreid rond hen lagen. De opdracht was om het speelgoed op te ruimen door de bak uit de kast te halen, het speelgoed erin te leggen en de bak vervolgens opnieuw in de kast te plaatsen. Het speelgoed lag bewust op afstand, zodat de bak verplaatst moest worden en niet alles meteen vanuit stilstand kon worden opgeruimd.

 <img width="1202" height="1284" alt="Kasten" src="https://github.com/user-attachments/assets/b6b348b8-ae12-4879-9b85-f72d4fc7fcee" />

Na elke wave werden zowel de kinderen als de ouders bevraagd. De kinderen gaven aan welk mechanisme zij het leukste en het eenvoudigste vonden om te gebruiken. De ouders deelden hun mening over de verschillende oplossingen en gaven feedback op vlak van gebruiksgemak, veiligheid en praktische toepasbaarheid, aangevuld met extra inzichten voor verdere optimalisatie van het ontwerp.



### Resultaten
De concepten werden geëvalueerd aan de hand van gebruikerstests, waarbij we direct bij de gebruiker aanwezig waren. Op deze manier konden we moeilijkheden en problemen tijdens het gebruik observeren. Door het grote verschil in leeftijd van de gebruikers (4–13 jaar) waren sommige elementen makkelijker of moeilijker te bedienen voor de ene groep vergeleken met de andere.

**Systeem & interactie**
- De standaard IKEA TROFAST-rails en -deksels bleken moeilijk hanteerbaar voor alle kinderen.
- Systemen met aparte karren of rolbakken voegden weinig waarde toe en maakten het opruimen trager en complexer.
- Wielen onder de bak moeten in meerdere richtingen kunnen draaien; enkel rechtdoor is onvoldoende.
- Hoogteverschillen en wrijving maken het in- en uitschuiven van bakken moeilijk; een ramp of bodemplaat zonder hoogteverschil is nodig.
- De oprolmat werd door kinderen als leuk en motiverend ervaren; opruimen werd hierdoor een spel.
- Bij de oprolmat is veel kracht nodig bij meer speelgoed; motorisering en betere geleiding zijn het overwegen waard.
- Kinderen gebruiken de rails vaak niet en plaatsen de bak liever rechtstreeks op de bodem.

*Extra inzichten**
- Kinderen reageren positief op speelse elementen zoals een crank en de speelmat.
- Visuele herkenning (kleur/symbool, transparante voorkant) helpt kinderen om speelgoed sneller te identificeren.

### Conclusies & implicaties
Op basis van de usertests werden volgende designbeslissingen genomen:

- De bak moet eenvoudig uit de kast te halen zijn via een duidelijk handvat aan de voorkant.
- Het klassieke IKEA-rails- en dekselsysteem is ongeschikt voor jonge kinderen en moet een van de andere mechanisme gerbuikt worden.
- Het ontwerp moet hoogteverschillen en wrijving minimaliseren (ramp of aangepaste bodem).
- Wielen moeten multidirectioneel zijn of volledig vermeden worden.
- Opruimen moet speels en motiverend zijn (bv. oprolmat, licht en geluid).
- Deksels mogen niet loskomen en moeten veilig, intuïtief en extreem stevig zijn.
- Visuele feedback (transparantie, kleur, symbolen) is essentieel voor zelfstandigheid bij kinderen.
