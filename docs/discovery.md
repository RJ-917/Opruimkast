## Discovery
Tijdens deze fase werd een duidelijke probleemstelling gedefinieerd. Er werd onderzocht welke mogelijke oplossingen er zijn, aan de hand van idee-generatiemethodes tijdens de sprintdagen, literatuuronderzoek, interviews en benchmarkonderzoek.

### Doestellingen
Probleemstelling: Probleemstelling: Wat veroorzaakt opvoedstress bij ouders, hoe gaan zij hiermee om en op welke manier kan deze stress worden verminderd?

In deze fase wilden we een beter inzicht krijgen in de oorzaken van opvoedstress en nagaan hoe deze problematiek het best kan worden aangepakt. Hiervoor werd gekeken naar bestaande producten en ondersteunende structuren.

### Materiaal & methoden
#### Interviews met de doelgroep (N = 3)
Er werden semigestructureerde interviews afgenomen met ouders van kinderen tussen 4 en 11 jaar. Deze ouders hebben ervaring met opvoedstress en konden waardevolle inzichten bieden in de meest stresserende momenten en handelingen doorheen de dag, zoals de ochtendrush om kinderen op tijd naar school te krijgen. Daarnaast werd onderzocht hoe ouders omgaan met deze stress en welke strategieën zij hanteren. Dit onderzoek hielp om de context beter te begrijpen en concrete aanknopingspunten te identificeren voor het verminderen van opvoedstress. [Interview 1](https://1drv.ms/w/c/8c124e9a3bbbfd93/IQCwJEqUnsmyQYdcQcVsNhXwAeWkmAJ8pSngh2F2TcAh51k?e=x4vFOk) en 
[Interview 2](https://ugentbe-my.sharepoint.com/:w:/g/personal/arthur_verhaeghe_ugent_be/IQA5xzJu6RafRJKBsPoPXTPtAXvi7ZQzcimq5PXjSDnosBE?e=rMfLVG) 
werden afgenomen volgens dit 
[interviewprotocol](https://ugentbe-my.sharepoint.com/:w:/g/personal/arthur_verhaeghe_ugent_be/IQDf5vWo4QKQRbKTjYAPA4R_ARvE_7IF0I8zuInExM05EB8?e=hHYlsI).


#### Literatuurstudie (N = 10)
Aan de hand van een literatuurstudie werd onderzocht welke factoren bijdragen aan opvoedstress bij ouders en welke impact deze stress heeft op zowel ouders als kinderen. Daarnaast werden bestaande methodes, hulpmiddelen en inzichten geanalyseerd die kunnen bijdragen aan het verminderen van opvoedstress. Deze theoretische onderbouwing vormde een belangrijke basis voor het verdere ontwerp- en onderzoeksproces. Het literatuuronderzoek werd uitgevoerd volgens dit document, dat zowel het protocol als het bijbehorende rapport bevat [Protocol en rapport](https://ugentbe-my.sharepoint.com/:w:/r/personal/rahul_jaswal_ugent_be/Documents/opvoedstress/literatuur%20revieuw%20-%20protocol.docx?d=wa329b888aa3d47569299737bf8714845&csf=1&web_)*


#### Benchmarkonderzoek (N = 15)
Binnen het benchmarkonderzoek werden vijftien bestaande producten en oplossingen geanalyseerd die gericht zijn op het verminderen van opvoedstress of op deelaspecten hiervan, zoals het vereenvoudigen van het opruimen van speelgoed. Door deze producten met elkaar te vergelijken, werd de context verder verduidelijkt en konden relevante ontwerpelementen, functionaliteiten en principes worden geïdentificeerd die gebruikt kunnen worden om het uiteindelijke product te verbeteren. Het benchmarkonderzoek ([rapport](https://ugentbe-my.sharepoint.com/:w:/g/personal/arthur_verhaeghe_ugent_be/IQCP67U_ey7HQq8Y5wgLmSzyAepjyex_UwD_ZTzBgxDimbM?e=9eygqV)) werd uitgevoerd volgens het [protocol](https://ugentbe-my.sharepoint.com/:w:/g/personal/arthur_verhaeghe_ugent_be/IQCYTJKWO3nFRKpOoVyQwlWUAQaGKZXJIU3M0XoXyNURw_8?e=iGIwBe).


#### Sprintdag
In het kader van het vak *Projectgebruikersgericht Ontwerpen* werd een sprintdag georganiseerd waarbij gedurende één dag intensief werd gewerkt aan verschillende ontwerpmethodes, waaronder *How Might We*-vragen, persona’s, associated aspects en ideevorming. Deze sprintdag droeg bij aan het verduidelijken van het probleem, het afbakenen van de doelgroep en het ontwikkelen van een eerste duidelijke productrichting.
<img width="2346" height="1758" alt="sprintdag" src="https://github.com/user-attachments/assets/d6295679-e5e6-48d5-97c7-eaeba3de3e91" />

### Resultaten
#### 1. Interviews
De interviews tonen aan dat opvoedstress vooral voortkomt uit tijdstekort, vermoeidheid en maatschappelijke druk. Ouders ervaren voortdurend een zoektocht naar evenwicht tussen werk, gezin en persoonlijke rust. Vermoeidheid kan daarbij leiden tot prikkelbaarheid en schuldgevoelens.

#### 2. Literatuurstudie
De literatuurstudie bevestigt dat opvoedstress niet alleen het welzijn van ouders beïnvloedt, maar ook het opvoedgedrag en de ontwikkeling van het kind. Een hoger stressniveau kan leiden tot strenger of negatiever opvoedgedrag. Veel bestaande systemen maken gebruik van duidelijke zichtbaarheid van speelgoed, verplaatsbare onderdelen en soms rotatiesystemen, maar interactieve feedbackelementen zijn schaars.

#### 3. Benchmarking
Uit de benchmarking blijkt dat de meeste bestaande oplossingen voor speelgoedopslag voornamelijk gericht zijn op het opbergen zelf, zonder rekening te houden met het gebruik door kinderen en de tijdsdruk van ouders.


### Conclusies & implicaties
De belangrijkste designbeslissingen zijn:

- Het product moet kinderen stimuleren om zelfstandig op te ruimen.  
- De interface en het vergrendelingssysteem moeten eenvoudig en intuïtief te gebruiken zijn, en enkel toegankelijk voor ouders.  
- Visuele feedback zoals kleuren, symbolen of verlichting moet het opruimproces begrijpelijk en aantrekkelijk maken.  
- Het systeem moet veilig, stabiel en geschikt zijn voor dagelijks gebruik in een gezin.  
- Het moet sterk genoeg zijn zodat kinderen er ruw mee kunnen spelen.  


